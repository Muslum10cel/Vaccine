•Her bir antijen için etkinliği korunmuş aşı ile ülke genelinde en az %95 aşılama hızına ulaşmak 
 ve devamlılığını sağlamak,

•15-26 aylık bebeklerin %90’ını tam aşılı hale getirmek,

•5 yaş altı aşısız ve eksik aşılı çocukları tespit edip aşılamak,

•Okul çağı çocuklarının rapel aşılarını tamamlamak,

•Tespit edilen tüm gebelere uygun tetanoz-difteri aşısı dozunu uygulamak,

•Ülkenin poliomiyelitten arındırılmış durumunu sürdürmek,

•Maternal ve neonatal tetanozu elimine etmek,

•2010 yılına kadar yerli kızamık virüsünü elimine etmek,

•Kızamık ve Konjenital Rubella Sendromunu kontrol altına almak,

•Difteri, boğmaca, hepatit B, tüberküloz, kabakulak ve H.influenzae tip b’ye bağlı hastalıkları 
 ve pnömokoka bağlı invazif hastalıkları kontrol altına almak,

•Aşı güvenliğini sürdürmek,

•Kayıt bildirim sistemini güçlendirmek,

•Toplumun katılımını sağlamak olarak belirlenmiştir.

Tam aşılı çocuk; 1’er doz BCG ve KKK, 3’er doz DaBT/DBT, Polio, Hep B, Hib aşılarının tamamını almış çocuk olarak tanımlanmaktadır. 
Bu hedeflere ulaşmak için aşılama hizmetleri herkese ulaşabilecek şekilde rutin hizmetler içinde sunulmalı, 
gerekli durumlarda hızlandırma (sabit ve gezici ekipler oluşturarak), 
yerel aşı günleri, kampanya gibi destekleyici aktiviteler yapılmalıdır. 
Biriken duyarlı nüfusları koruma kapsamına almak (özellikle poliomyelit ve kızamıkta) ve salgını önlemek için 
duyarlı yaş gruplarında yakalama (catch-up) ya da takip (follow-up) gibi ek aşılama programları yürütülmelidir.
Ülkemizde rutin aşılamada 13 hastalığa karşı aşılar yer almaktadır bunlar hepatit B, BCG, asellüler boğmaca, 
difteri, tetanoz, hemofilus tip b, poliomiyelit, pnömokok, kızamık, kızamıkçık, kabakulak, suçiçeği, 
hepatit A aşılarıdır. 
