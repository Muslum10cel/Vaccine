Hepatit A aşısı, inaktif bir aşıdır ve intramuskuler olarak uygulanır. 
Hepatit A aşısı, bir yaşından itibaren bütün yaşlarda; aşılanmamış ve hepatit A geçirme öyküsü 
ya da kanıtı olmayanlara en az 6 ay arayla 2 kez önerilir.1 Ülkemiz GBP’nda rutin olarak 18. ve 24. aylarda 
rutin olarak uygulanmaktadır. Sağlıklı çocuk, adolesan ve erişkinlerin %95’inde ilk doz aşıdan sonra ölçülen
antikor düzeyleri koruyucudur, aşının 2. dozundan sonra bu oran %99’a yükselmektedir.
Ancak rutin aşılama sonrası antikor düzeyinin ölçülmesi önerilmemektedir. Çift kör, randomize kontrollü çalışmalarda 
aşının klinik hepatit A’dan koruma etkinliği %94-100 arasındadır.23 İmmunyetmezlikli hastalarda aşı yanıtı suboptimaldir. 
Diğer aşılarla birlikte ayrı enjektörlerle farklı vücut bölgelerine uygulanabilmektedir. 
Aşısının yan etkisi hafiftir, lokal ağrı daha az sıklıkta aşı bölgesinde endürasyona neden olur. 
Aşıya bağlı ciddi yan etki bildirilmemiştir. Aşının içindeki maddelerden birine duyarlılığı olanlarda kullanılmamalıdır. 
Ancak inaktif bir aşı olduğundan immun yetmezlikli hastalarda kullanılmasında sakınca yoktur. 
